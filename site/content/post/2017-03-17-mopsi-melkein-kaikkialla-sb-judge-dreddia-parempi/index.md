---
title: "MoPSi melkein kaikkialla SC Judge Dreddiä parempi!"
date: "2017-03-17"
---

**MoPSi                                3**

**SB Judge Dredd             4**

* * *

MoPSi taipui perjantaina niukasti Pykälän SC Judge Dreddille Unisportin salibandysarjassa. Otteluun vahvasti haastajan asemasta lähtenyt koiralauma tarjosi paikalla olleille katsojille kuitenkin miehekkään esityksen ja huikean jännitysnäytelmän, joka jäi vain kruunua vaille vajaaksi.

MoPSi sai otteluun terävän lähdön, kun joukkueen Condus-vahvistus **Ida Lehtonen**(?) pääsi laukomaan hyvästä paikasta ja Dreddin puolustus kampesi maalin pois sijoiltaan pallon pomppiessa maalinedusruuhkassa maaliviivan yli. Tuloksena rangaistuslaukaus, jonka puukäsi **Antti Komu** kuitenkin hukkasi.

Epäonnistuminen ei kuitenkaan pysäyttänyt MoPSia, vaan joukkue jatkoi erinomaista avausmaalirekordiaan Judge Dreddiä vastaan (myös kauden aiemmassa 1-4-häviöön päättyneessä ottelussa Pykälää vastaan MoPSi pöllytti ensimmäisenä maaliverkkoja). Komu löysi maalin edessä täysin vapaana päivystäneen **Eero Mikkelä**n, joka lapioi pallon verkkoon.

Avausmaalin jälkeen ottelussa siirryttiin jotakuinkin odotettuun pelinkulkuun. Judge Dredd hallitsi palloa ja käytännössä koko loppupeli käytiin MoPSin puolustusalueella. Tauolle mentiin 1-1-lukemissa.

Toisella jaksolla Judge Dredd jatkoi siitä mihin ensimmäisellä jäi, mutta ei onnistunut horjuttamaan MoPSin tiivistä puolustusta ja erinomaisesti torjunutta **Mikko Uski**a. Pykälistit hakkasivat päätään muuriin, ja aivan erän viime sekunneilla vihreäpaidat räjäyttivät potin, kun mahakkaaksi mieheksi yllättävän liukkaasti liikkuva Komu katkaisi Dreddin pehmeän syötön alaspäin, karkasi läpiajoon ja kiersi näytöstyyliin Dreddin kassarin. Todellinen pukukoppimaali!

\[caption id="" align="alignnone" width="216"\]![](http://gdurl.com/7_TY) Mikko Uski piti torjunnoillaan jälleen MoPSia pystyssä.\[/caption\]

Kaikissa MoPSin maaleissa mukana osunut Komu osui toistamiseen kolmannen erän alkupuolella. Mallikkaasti pelanneet **Lauha**n veljekset esittelivät sedinmäistä kemiaansa ja Komu tälläsi pallon komean kuvion päätteeksi neliön keskeltä yläpesään. Osuma jäi kuitenkin MoPSin viimeiseksi ja huippupaikkoja liukuhihnalta luonut Dredd hyödynsi koiralauman kevyehkön väsähtämisen ja passivoitumisen takoen kolme nopeaa maalia. Tuloksen voidaan jopa sanoa olevan ansaittu.

MoPSi sai lopussa vielä huipputontin tasoittaa, mutta Pykälän maalivahti onnistui onnekkaasti kaatumaan selälleen pallon päälle. Pelivälinettä ei enää löydetty pelattavaksi, vaikka MoPSin härkämäinen agitaattori **Daniel Kari** osoittikin hienoa taisteluilmettä kuokkimalla palloa maalivahdin alta reilusti tilanteen päättymisen jälkeen.

\[caption id="" align="alignnone" width="216"\]![](http://gdurl.com/SDSd) Aggressiivinen Daniel Kari aiheutti torikokouksen ottelun loppuhetkillä.\[/caption\]

Ottelu päättyi MoPSin tappioon, minkä myötä joukkueen jatkohaaveet kariutuivat. Realistiset mahdollisuudet olivat tosin jo ennen illan otteluakin nollamittaiset. Jotta kadunmiehet ymmärtäisivät koiralauman upean suorituksen arvon, Tyyppiarvon toimitus päätti kysyä muutaman asiantuntijan mielipidettä kiistämättä MoPSin kauden parhaasta esityksestä.

Tyyppiarvon salibandytoimituksen asiantuntija **Kari Puhtala** hehkutti koirien suoritusta ja kiinnitti huomiota erityisesti joukkueiden erilaisiin lähtökohtiin: "Pykälähän on MoPSiin verrattuna paperilla täysin ylivertainen joukkue. Siellä on ketjut täynnä divaritason äijää ja valtava jäsenpohja, mistä kaivaa ukkoja. MoPSin rosterihan sen sijaan koostuu muutamista osittain eläköityvistä tilastotieteilijöistä, parista hassusta taloustieteilijästä, satunnaisista Condus-vahvistuksista ja jumalauta sukulaispojista. Tähän peilattuna joukkueen venyminen tänään oli huikeaa." -- "Ei myöskään pidä unohtaa, että Pykälää vastaan on poikkeuksellisen ärsyttävää pelata. Siellä on kenttä täynnä kultalusikalla syötettyjä itseään täynnä olevia liimalettejä, jotka ovat joka tilanteen jälkeen vinkumassa tuomarille ja puhumassa tolppia ja sivuverkkoja maaleiksi."

Matematiikka- ja analyysitoimituksen **Rik** **Pataluha** muistutti, että mikäli tarkastellaan ottelun alusta loppuun yltävän suljetun joukon osajoukkoa, joka käsittää alkuperäisen joukon poislukien ne yksittäiset alkiot, joiden kohdalla Judge Dredd teki viimeisen erän maalinsa, voidaan sanoa että MoPSi voitti ottelun melkein kaikkialla kyseisen ottelun rajaamassa avaruudessa. Lisäksi kotikatsomoiden innokkaat aikasarja-analyytikot voivat herkutella oheisella taulukolla, joka vertaa joukkueiden vuoron perään tekemien maalien määriä ja Fibonaccin lukujonoa:

Joukkue

Judge Dredd

MoPSi

Judge Dredd

MoPSi

Judge Dredd

MoPSi

Maalien määrä

0

1

1

2

3

(?)

Fibonaccin lukujono

0

1

1

2

3

5

Ottelussa MoPSia edustivat Uski, Kari, Komu, Mikkelä, Lehtonen, **Patrik** ja **Markus** Lauha, **Basti Nyberg** ja **Risko Rikkinen**.
