---
title: "Työelämäblogi: Töitä riittää, mutta mitä voi tienata? - Eija-Leena Koponen kirjoittaa tilastotieteilijän palkkauksesta"
date: "2016-03-14"
---

_Tyyppiarvon työelämäblogissa vaihtuvat tilastotieteilijät kertovat, millaista elämä on Exactumin jälkeen._

_Blogin avaa Eija-Leena Koponen, joka valmistui vuonna 2012 yhteiskuntatilastotieteen-erikoistumislinjalta. Hän on työskennellyt työ- ja elinkeinoministeriössä, Accenturella ja nyt yrittäjänä. Eija-Leena on myös Moodin puheenjohtaja 2009 ja Kannuvalajien neppisskabaan useana vuonna osallistuneen Barbara RT:n luottojäsen._

* * *

**Säännöllinen** kuukausipalkka ja neljän viikon palkallinen kesäloma ovat varmaan jokaisen opiskelijan kestounelmia. Näin on ainakin Valtsikassa, ja enenevässä määrin muuallakin finanssikriisin jälkimainingeissa, kun työpaikat ovat kortilla ja epävarmuus työelämässä kukoistaa.

\[caption id="" align="alignnone" width="179"\]![](http://www.eijaleenakoponen.fi/uploads/3/9/1/1/39118923/1418214033.png) Eija-Leena Koponen.\[/caption\]

Teekkaritkaan eivät enää voi tuudittautua varmaan työpaikkaan. Tilastotieteilijällä on hiukan paremmat oltavat kuin muilla kanssaopiskelijoilla, sillä esim. LinkedInin “_hottest skills listed_” viimeiset pari vuotta ovat olleet tilastollinen analyysi ja data mining. Töitä meille siis riittää, mutta mitä tilastotieteilijä voi tienata?

Suomessa Yhteiskunta-alan korkeakoulutetut suosittelee vastavalmistuneen palkaksi yksityiselle sektorille noin 3200 euroa kuussa ja Ekonomiliitto 2900-3300 euroa riippuen aiemmasta kokemuksesta. Jos tarkastelee tilastokeskuksen palkat- ja työvoimakustannukset tilastoa muutaman tilastotieteilijän esimerkkiammatin kautta, vaihtelee mediaanipalkka alle 3000 eurosta yli 5000 euroon.

\[caption id="" align="alignnone" width="480"\]![](https://lh3.googleusercontent.com/-9YTdDImqLJ8/VuaIeQ3y4-I/AAAAAAAAE5w/cfLQyTYcK_EL61ATApPGAzdfhDmCJ4ppACCo/s638-Ic42/Screen%2BShot%2B2016-03-14%2Bat%2B11.43.48.png) Lähde: Tilastokeskus\[/caption\]

 

**Ulkomailla** Data Scientist nimikkeellä voi ihan uran alkutaipaleella tienata huomattavasti enemmän, jopa 85-100 dollaria tunnissa eli 40h työviikoksi muutettuna yli tuplasti enemmän kuin edellisissä suosituksissa, mutta taitotason sekä työelämän vaatimukset ovat dollarimaissa aivan eri luokkaa kuin koto-Suomessa.

“Saaks kysyy, tuleeko tolla yrittämisellä toimeen? Tai siis miten se vertautuu palkkatyöhön?” on useimmin kuulemani kysymys, kun puhun töistäni ja yrittämisestä uusien ihmisten kanssa. Voisin vastata suoraan vain, että kyllä, mutta palkka riippuu todella paljon kuukaudesta ja siitä mitä palkkaan lasketaan mukaan. Epävarmuutta pitää siis sietää ja on osattava myös hallita talouttaan pidemmällä aikavälillä kuin vakkarityöpaikassa.

\[caption id="" align="alignnone" width="451"\]![](https://lh3.googleusercontent.com/-zDoysid3H3M/VuaIejgktRI/AAAAAAAAE50/vQaeMRzCzv0jj4GP-yoKqWLeTpzc95Z5ACCo/s576-Ic42/Screen%2BShot%2B2016-03-14%2Bat%2B11.44.24.png) Lähde: LinkedIn\[/caption\]

 

**Kun työskentelin** työ- ja elinkeinoministeriössä heti valmistumisen jälkeen vuorotteluvapaan sijaisena, palkkani oli noin 2500 euroa kuussa. Kun sain viran, palkka nousi jopa tuhannella eurolla suorituslisien ansiosta. Ja ne lomat. Niitä oli paljon jopa aloittaessa.

Siirryttyäni konsultiksi Accenturelle, palkkatasoni ei muuttunut, mutta työsuhde-etuina oli mm. puhelin, netti ja konsultoinnin maailmaan kuuluvat juhlat ja kekkerit, joista valtion leivissä ei voinut uneksiakaan. Mutta se vapaa-aika, sitä taas ei ihan hirveästi ollut.

![](https://lh3.googleusercontent.com/-VaImiKwvAao/VuaIe3mHZsI/AAAAAAAAE58/zC-W7UPy3cAb4ghEgj7gWFpICtbEGZnZwCCo/s800-Ic42/Screen%2BShot%2B2016-03-14%2Bat%2B11.44.38.png)

Lähde: Tilastokeskus

**Aloittaessani** yrittäjänä, vaikeinta oli hinnoittelutason määrääminen. Minkä arvoista työni on ja millä tulee toimeen? Luin jostain nyrkkisäännön, että ota se mitä haluat käteen tunnissa ja laita puolet lisää, niin siinä on hinta. Maksat nimittäin itse kaikki tuloverot, arvonlisäverot, työeläkemaksut sekä näinkin pienessä toiminnassa kaiken säätämiseen ja järjestelyyn menevän ajan: pitää itse myydä ja johtaa projekteja, tehdä työkin, raportoida sekä presentoida.

Lisäksi kannat kaiken riskin ja epävarmuuden mitä toimintaan liittyy sekä käytät omia välineitä (puhelinta, tietokonetta jne.), joiden pitää olla kunnossa. Asiakkaalle myytävää työaikaa ei ole siis sitä 37-40 tuntia viikossa, vaan paljon vähemmän, jos haluat tehdä jotain muutakin kuin töitä elämässäsi.
