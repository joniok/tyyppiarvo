---
title: "Viimeinkin rankkarivoitto! - FC Jormat futsalfinaaliin"
date: "2016-03-30"
---

**FC Jormat   2 rl.**

**YFK                1**

* * *

Lohkovoittonsa jälkeen pitkään huilannut Moodin ja VOO:n futsaljoukkue FC Jormat päästettiin keskiviikkona Kumpulan Maracanalla irti futsalsarjan välierässä farmasian opiskelijoiden YFK:ta vastaan.

Ennen ottelua Jormien joukkue vaikutti paperilla kivenkovalta, mutta ilo osoittautui ennenaikaiseksi: puolet mukaan ilmoittautuneista VOOlaisista jätti saapumatta paikalle. Moodilaisten edustus oli kuitenkin jälleen ihailtavaa ja Jormilla riitti vaihtopelaajia kovatasoiseen kamppailuun.

Jormat aloittikin reippaasti ja dominoi ensimmäistä puoliaikaa. Ikävä kyllä hyökkäyksen taiteilijat, siis ihan helvetin keskinkertaiset apurahataiteilijat, **Ville Hyvönen**, **Aapeli Nevala**, **Patrik Lauha** ja **Kaarlo Somerto** tuhlasivat avopaikkoja kaksin jaloin.

https://youtu.be/62B0UBFUdk0

Läpiajoista ja liki tyhjistä maaleista huolimatta YFK:n perhostyylillä torjuneen lätkämolarin ohittaminen ei tältä mikkihiiriosastolta (katso määritelmä 4.2.2.\*) onnistunut.

Jormien painostus ei kuitenkaan jäänyt palkitsematta. Avauspuoliskon puolivälissä, siis suurin piirtein pelin 1/4-kohdassa, **Sebastian Veijola** toimitti maalille matalan pallon, jota Lauha ei ehtinyt väistää. Otettuaan pallon nätisti haltuun mies kääntyi nopeasti ja tarjosi pikkunätin syötön viereen omaa laukaustaan seuranneelle Veijolalle, joka nosti pallon ohi maassa makaavan maalivahdin. Lukuisista tilanteista huolimatta Veijolan maali jäi ensimmäisen puoliajan ainoaksi.

Puoliajalla Jormien maalilla loistavasti pelannut **Veronica Nyberg** vihjasi, että "kannattaa ehkä vetää ylös", mutta yksikään sinipaitaisten laukaus ei toisella puoliajalle mennyt yhtä aikaa yli puolimetriä lattiasta ja alle kuusi metriä lattiasta väliselle alueelle.

**Toisella** puoliajalla Jormat kohtasi sisuuntuneen YFK:n. Nälkäinen, Viikin Unicafe Viikunan pizzapäivän ottelun takia missannut, ja agressiivisesti prässäävä joukkue iski kovaa kiinni Jormien virheisiin ja haki ankarasti tasoitusta. Maalilla loistanut Nyberg piti kuitenkin huikeilla torjunnoillaan Jormat pystyssä puolustuslinjan Veijola-**Matti Östman**\-**Tuomas Reiterä** avustamana. Hyökkääjät avustivat myös hieman.

Valitettavasti taistelu ei aivan riittänyt, vaan YFK pääsi tasoittamaan pelin nopeasta 2-1-hyökkäyksestä.

Ottelun loppuhetkillä nähtiin draamaa, kun YFK:n jo kerran aiemmin sikaillut hyökkääjädiiva otti toisen keltaisen korttinsa kaadettuaan Nybergin tahallaan.

Tilanteesta kuva tässä:

https://twitter.com/jumalin/status/715041815385272321

Joukkue ei kuitenkaan onnistunut hyödyntämään minuutin ylivoimaansa, vaan välierä ratkaistiin rankkareilla, joista moodilaisilla oli etukäteen kitkeriä kokemuksia. Niitä voi muistella seuraavista Tyyppiarvon matsiraporteista:

[MoPSille rankkaritappio salibandyvälierissa - "Raain mahdollinen tapa hävitä"](http://tyyppiarvo.com/2016/03/mopsille-rankkaritappio-salibandyvalierissa-raain-mahdollinen-tapa-havita/)

[Poissaoloista kärsinyt MoPSi taipui rankkareilla pronssiottelussa](http://tyyppiarvo.com/2016/03/poissaoloista-karsinyt-mopsi-taipui-rankkareilla-pronssiottelussa/)

**Laukojiksi** kisassa valikoituivat Veijola, Reiterä sekä pitkällisen neuvonpidon jälkeen valmennusjohdon jo kerralleen vilttiin tarjoama villi kortti Nevala.Rangaistuspotkujen hahmoksi nousi ilmiömäisesti torjunut Nyberg. Rankkarikisan torjuntaprosentin kaavalla $$\\frac{\\sum\_{i=1}^{n} l\_k}{p} $$ ($$l\_1$$ = "torjuttujen laukausten määrä", $$l\_2$$ "tolppaan osuneiden laukausten määrä" ja $$p$$ = "rangaistuspotkujen määrä") Nybergin t% oli täysi sata, mikä Tyyppiarvon selkokielisten uutisten mukaan tarkoittaa, että hän ei päästänyt maaliakaan.

Jormien laukojista kuumapäinen Veijola ampui nopeiden hämäysten jälkeen terävästi "pehmityslaukauksen" vastustajaveskarin nivusiin (eli ihan v----n lujaa kasseille, TA.Selk.Kiel.Uut. huom.). Jo toisella puoliajalla Veijola oli laukonut vastustajan maalivahtia täysillä päähän, joten maalivahdin ajateltiin olevan "taputeltu".

\- Mä en muista sen päähän tulleen jälkeen mitään, maalivahti sanoikin ottelun jälkeen pukukopissa.

Reiterä sijoitti pallon nätisti tolpan kautta silmin nähden sisään, mutta näytettyään ensin, että pallo sekä on että ei ole maalissa, tuomarikaksikko onnistui tuomitsemaan vedon torjutuksi (MITÄ!?).

Tyyppiarvon taloustoimitus selvittää parhaillaan, missä moista mielikuvitusta kasvaa ja miten sitä voidaan hyödyntää Suomen kansantalouden ja innovaatioiden saralla.

Oikeusmurhakaan ei kuitenkaan riittänyt viemään finaalipaikkaa Jormilta. Aapeli Nevala asettui viimeisenä laukojana pallon taakse ja iski pelivälineen varmasti...

* * *

_Tässä osiossa piti kuvailla monivaiheisesti ratkaisevaa rankkarimaalia, mutta koska joku ViPan pelaaja tai tarkkailija saattaa lukea otteluraportin ennen perjantaita ja Nevala on väläyttänyt mahdollisuutta "vedän samaan paikkaan finaalissa", on Tyyppiarvon urheilutoimitus päättänyt sensuroida kyseisen kuvailun. Aapeli Nevala on kuitenkin toimituksen pyynnöstä lupautunut kysyttäessä kuvailemaan osumaansa yksityiskohtaisesti livenä ja lisäksi digitaalisesti Moodin ja VOO:n sisäisissä, suljetuissa some-kanavissa. Sen verran voi paljastaa, että osuma oli sen verran komea, että maalintekijä palkitsi itsensä pelin jälkeen Physicumin mansikkakakulla (3/5) ja automaattilattella (2/5). Niistä kuva tässä:_

\[caption id="" align="alignnone" width="435"\]![](http://gdurl.com/Ayda) 6,30 e.\[/caption\]

* * *

... maaliin!

Haastattelussa Nevala totesi ettei edes tähdännyt, mitä Tyyppiarvon urheilutoimitus ei tekniikan ja taidot huomioon ottaen missään vaiheessa epäillytkään. Näin ollen Veronica Nybergin poimittua viimeisen marjan  rankkarin, Jormat pääsi juhlimaan futsalsarjan finaalipaikkaa!

Perjantain finaalissa toistaiseksi voittamaton joukkue kohtaa niin ikään nälkäisen ViPan Viikistä (myös perjantai on Viikunassa pizzapäivä).

Ottelussa Jormien maaleista vastasivat siis Veijola sekä rankkareilla Nevala. Lisäksi MoPSia edustivat Reiterä, Östman, Hyvönen ja Lauha, ja VOO:ta maalivahti Nyberg sekä Somerto.

\*(Määritelmä 4.2.2, mikkihiiriosasto: joukko, jonka pelaajien keskipaino on alle 90 kg. Voidaan yleistää myös koskemaan kaikkia topologisten avaruuksien numeroituvia kantoja.)
