---
title: "Suomen ensimmäinen tilastotiedeaiheinen Susikoira Roi -vitsi on täällä"
date: "2016-04-15"
---

Ennen susikoira Roi -vitsin lukemista kannattaa [perehtyä vitsien luonteeseen](http://nyt.fi/a1305906197945).

Tajunnanvirta: Aapeli Nevala

Punchline: Petteri Mäntymaa

* * *

 

\[caption id="" align="alignnone" width="221"\]![](https://upload.wikimedia.org/wikipedia/commons/2/2b/German_Shepherd_Dog_black_and_red.jpg) Susikoira.\[/caption\]

Usein susikoira Roin elämänvaiheista raportoidessa unohdetaan, että Roi oli aikanaan oikein meritoitunut akateemikko.

Lukiossa loistavasti pärjännyt Roi onnistui jo alle parikymppisenä vakuuttamaan Columbian yliopiston valintahenkilökunnan. Roi ei tarkalleen tiennyt, mitä hän aikuisena haluaisi tehdä, joten koira päätyi opiskelemaan tilastotiedettä.

Roi otti aktiivisesti osaa myös koulun ulkopuoliseen toimintaan. Vikkelänä liikkujana ja tarkkaavaisena lyöjänä Roi päätyikin baseballin pariin. Jo yliopistobaseball-aikoina Roi huomattiin paikallisen MLB-seura New York Metsin riveissä.

Roi suoritti kuitenkin opintonsa loppuun loistavin arvosanoin. Tilastotiede kiehtoi erittäin paljon, mutta Roin rakastamassa New Yorkissa ei ollut tarjolla tarpeeksi mielenkiintoista pestiä. Koira päätyi lopulta Metsin riveihin baseball-ammattilaiseksi.

Ennen viidennen kautensa alkua Roi sai mielenkiintoisen työpaikan Englannista, missä tutkittiin Stonehengen varjojen vaikutusta vuodenaikoihin tilastollisin menetelmin.

Roi ilmoittikin lopettavansa uransa viidennen kauden jälkeen. Kausi päättyi mestaruuteen, ja selostajat huusivat Roin ratkaisevan kunnarin jälkeen “THAT ROI BOY, HE’S A CAREER MET!”

Roilla oli kuitenkin jo uudet haasteet mielessä. Stonehengen paasikiviin liittyvät mallit muuttuivat koko ajan monimutkaisemmiksi. Etenkin tutkimusryhmän sisällä “Roin paadeksi” nimettyyn kiveen liittyvät mallit tuottivat ongelmia.

Roi oli jo luopua uskosta, kun hän tajusi merkitä parametria theta lambdan käänteislukuna, mikä siivitti työryhmän siisteihin muotoihin ja keskeisiin, yllättäviin, tuloksiin.

Tämä yksinkertainen oivallus toi Roin johtaman tutkimusryhmän koko tilastotieteellisen maailman tietoisuuteen. Edelleen tapausta käytetään esimerkkinä johdantokursseilla uudelleenparametroinnin tärkeydestä.

**Tilastotieteen piireissä kaikuukin yhä sanonta: harva uudelleenparametroi, niin kuin paadelleen ura-Met-Roi.**
