---
title: "Toukokuun tilastosivu on Cross Validated, vastausten foorumi"
date: "2016-05-18"
---

_Tyyppiarvo valitsee joka kuukausi yhden tilastoaiheisen sivuston esittelyyn. Toukokuun sivusto on [Cross Validated](http://stats.stackexchange.com/),  Joel Spolskyn ja Jeff Atwoodin vuonna 2008 perustaneen kysy & vastaa sivuston [Stack Exchange](http://stackexchange.com/)n alisivu._

* * *

 

\[caption id="" align="alignright" width="264"\]![](http://cdn.sstatic.net/Sites/stats/img/apple-touch-icon@2.png?v=344f57aa10cc&a) Cross Validated -sivuston logo. http://stats.stackexchange.com/\[/caption\]

[Stack Exchange](http://stackexchange.com/) on verkosto kysy & vastaa foorumeita, joiden suosituin edustaja on ohjelmoinnin kysymyksiin keskittyvä [Stack Overflow.](http://stackoverflow.com/) Stack Overflowsta copypastaaminen onkin luultavasti aloittelevan ohjelmoijan toistetuin työvaihe.

[Cross validated](http://stats.stackexchange.com/) on tilastotieteeseen ja sen lähialoihin keskittyvä kysy & vastaa sivusto, josta löytyy vastauksia tilastotieteen, data-analyysin, koneoppimisen, tiedon louhinnan ja tiedon visualisoinnin kysymyksiin.

Kysy & vastaa foorumeiden idea on yksinkertainen: kuka tahansa voi kysyä kysymyksen ja kuka tahansa voi vastata. Käyttäjät äänestävät vastauksia ylös tai alas ja näin parhaat vastaukset näkyvät aina ensimmäisinä.

Stack Exchangen foorumit myös hyödyntävät pelillistämistä: positiivisesta palautteesta muilta (kuten vastauksen ylöspäin äänestämisestä) ansaitsee kokemuspisteitä ja karttuvat pisteet mahdollistavat laajemman osallistumisen foorumin toimintaan.

Formaatti toimii hyvin. Foorumit ovat aktiivisia ja sisältävät paljon hyviä vastauksia sekä aloittelijoiden peruskysymyksiin, että syvempiin alojen ongelmiin. Lisäämällä web-hakuusi lisämääreen cross tai stack, löydät hyvin todennäköisesti vastauksen tilastotiede- tai ohjelmointiongelmaasi.
