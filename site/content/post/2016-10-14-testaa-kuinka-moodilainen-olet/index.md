---
title: "Onko moodilaisuus sinulle jo ongelma? Tee testi ja selvitä kuinka moodilainen olet!"
date: "2016-10-14"
---

![](http://gdurl.com/GQdH)

Oletko miettinyt oman moodilaisuutesi astetta? Niin mekin, niin mekin. Onneksi tähänkin kvalitatiiviseen ongelmaan on nyt kvantitatiivinen ratkaisu, sillä:

**Tyyppiarvon toimituksen suunnittelema eksakti moodilaisuustesti on täällä!**

Laadimme 10+8+7+7+5 = 37 tiukkaa kyllä/ei kysymystä. Jokaisesta kyllä-vastauksesta saat yhden pisteen. Lopullisen tuloksen, eli moodilaisuusprosenttisi, saat selville jakamalla kyllä-vastausten määrän kysymysten määrällä. Lopussa näet, mitä tulos tarkoittaa.

**Opiskelua:**

1 Olen käyttänyt Survoa.

2 Olen nähnyt todistushatun livenä.

3 Osaan soveltaa delta-menetelmää.

4 Lasken kaikki yli kahden alkion plus- ja kertolaskut R:llä.

5 Olen käynyt samana päivänä luennolla sekä Kumpulassa että keskustassa.

6 Suoritan tai olen suorittanut tutkintoa yhtä aikaa toisessa yliopistossa tai tiedekunnassa.

7 Minulla on viha-rakkaus-suhde matematiikkaan.

8 Olen yrittänyt integroida normaalijakauman tiheysfunktiota...

9 … ja luullut onnistuneeni siinä.

10 Olen käynyt johdantokurssin ainakin viidestä eri aineesta.

**Järjestötoimintaa:**

1 Olen pelannut MoPSissa ennen kuin se oli trendikästä.

2 Olen ollut Moodin hallituksessa...

3 … ja paennut myöhemmin vastuuta virkailijana.

4 Olen osallistunut Moodin vuosijuhlaan (ei sitsit).

5 Olen luovuttanut Moodin tervehdyksen toiselle järjestölle.

6 Olen kirjoittanut Tyyppiarvoon.

7 Olen Moodin kunniajäsen.

8 Olen unohtanut Survomon kahvinkeittimen tippalukon päälle.

**Henkilöitä:**

1 Olen pelannut Hessun lautapelejä.

2 Olen ollut Mariannen kanssa approlla.

3 Olen Kimmon facebook-kaveri.

4 Olen ollut tai olen parisuhteessa moodilaisen kanssa.

5 Olen ollut Mikhaelin kanssa järjestöbileissä.

6 Olen nähnyt, kun Seppo Mustonen heittää noppaa.

7 Ritaluoma on tehnyt minulle kepposen.

**Tapahtumia:**

1 Olen tehnyt maalin Kannunvalajien sählyturnauksessa.

2 Olen juonut liikaa Moodi-Matrix-sitseillä.

3 Kun moodilainen voitti Moodin pokerimestaruuden, olin paikalla.

4 Olen juonut shotin virtsanäytekupista.

5 Olen käynyt saman illan aikana Kuppalassa, Uudella ja Klusterilla.

6 Olen antanut lahjan Moodin pikkujouluissa.

7 Haalareihini on ommeltu Moodin tasku.

**Psykososiaalinen puoli:**

1 Haaveilin joskus vaihdosta psykalle.

2 Pidän itseäni kumpulalaisia sosiaalisempana ja keskustakampuslaisia älykkäämpänä.

3 Pukeudun usein ei-sinisiin farkkuihin ja neulepaitaan.

4 Suhtaudun epäilevästi jokaiseen tutkimustulokseen.

5 ... paitsi niihin, joissa on "osoitettu", että data-analyytikko on seksikkäin ammatti.

**Tuloksista:**

Yli 75% (k ≥ 28 kyllä-vastausta): Olet pelottavan moodilainen. Jos moodilaisuus olisi sairaus, saisit varmasti diagnoosin ja Kela-korvattavia lääkkeitä. Läheisillesi moodilaisuutesi on ongelma, ja saatat vetää heidät osaksi omaa moodilaisuuttasi.

55%-75% (21 ≤ k < 28): Olet hyvin moodilainen. Moodilaisuutesi pysyy yleensä kontrollissa, mutta joskus se voi riistäytyä hallitsemattomiin moodilaisuusputkiin.

30%-55% (12 ≤ k < 21): Olet tolkun moodilainen. Pidättäydyt Moodin kohtuukäytössä, ja pärjäät tarvittaessa melko pitkiäkin jaksoja ilman moodilaisuutta. Pidä kuitenkin mielessä, että jo pieni moodilaisuus voi kumuloitua pitkällä aikavälillä.

15%-30% (6 ≤ k < 12): Olet hieman moodilainen. Moodi kuuluu elämääsi joissain sosiaalisissa tilanteissa, muttet oikeastaan koskaan erityisesti kaipaa Moodia.

Alle 15% (k < 6): Olet totaalisen epämoodilainen. Muista, että pieni moodilaisuus ei haittaa ja  sillä saattaa olla jopa terveysvaikutuksia.
