---
title: "Luulitko tuntevasi kuntavaaliehdokkaat? - testaa tietämyksesi Tyyppiarvon haastavalla vaalivisalla"
date: "2017-04-09"
---

![](http://gdurl.com/STWw)

Suomessa äänestetään tänään kuntavaaleissa, joissa kunnanvaltuustoihin ympäri Suomea valitaan yhteensä 8999 valtuutettua. Kovimmat vaalifanaatikot ovat viime viikkojen kampanjoinnin aikana ehtineet oppia tuntemaan suurimman osan ehdokkaista. Tyyppiarvon vaalivisassa tämä ei kuitenkaan riitä, vaan ehdokkaiden lisäksi on syytä hallita myös kreikkalaiset aakkoset. Tunnistatko seuraavat kuntavaaliehdokkaat?

1\. Tämä Paraisilta kotoisin oleva RKP:n naisehdokas on kuntavaalien keskiarvoisin ehdokas.

VASTAUS: Åsa **μ**rberg

2\. Tämä Vasemmistoliiton puheenjohtaja on myös yleinen tapa merkitä jotain reaalilukua avoimella välillä **(a,b)** differentiaalilaskennan väliarvolauseessa.

VASTAUS: **ξ** Andersson

3\. Tämä perussuomalainen vääntömomentti on ehdolla Helsingin vaalipiirissä.

VASTAUS: **τ**no Kumlander

4\. Tämä kokoomuslainen normaalijakauman kertymäfunktio toimii myös yleisten töiden lautakunnan puheenjohtajana.

VASTAUS: Ter**Φ** Koulumies

5\.  Riippumattomien standardinormaalijakautuneiden satunnaismuuttujien neliöiden summa noudattaa tämän Vihreiden ehdokkaan jakaumaa.

VASTAUS: **χ**a² Klemola

6\. Tämä keskustalainen digammafunktion symboli tunnetaan myös Pohjois-Korea-sympatioistaan.

VASTAUS: Antti **Ψ**ka-aho

7\. Tämä Piraattipuolueen ehdokas kuvaa ympyrän kehän suhdetta sen halkaisijaan.

VASTAUS: Timo **π**ppo

8\. Tämä SDP:n ehdokas yhdistää sujuvasti ominaistilavuuden ja ominaisvastuksen.

VASTAUS: Maria **νρ**s

 

Oikeiden vastausten lukumäärä:

0-2 / 8: Onneksi olkoon, olet normaali!

3-6 / 8: Osaat joko matematiikkaa tai tunnet politiikkaa, mutta toinen näistä aiheista on sinulle vieras. Olet joko kunnallispolitiikkaa ymmärtämätön matematiikan opiskelija Kumpulasta tai valtiotieteiden opiskelija, joka ei osaa derivoida käsin.

7-8 / 8: Onneksi olkoon, olet yhteiskunnallisesti valistunut ja matemaattisesti lahjakas tilastotieteen opiskelija! Ilmianna itsesi Tyyppiarvon toimitukselle, kaltaisistasi kyvyistä on jatkuva pula.
