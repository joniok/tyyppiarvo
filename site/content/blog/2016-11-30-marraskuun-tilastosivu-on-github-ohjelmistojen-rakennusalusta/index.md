---
title: "Marraskuun tilastosivu on GitHub, ohjelmistojen rakennusalusta"
date: "2016-11-30"
author: "Tuomo Nieminen"
---

_Tyyppiarvo valitsee joka kuukausi yhden tilastoaiheisen sivuston esittelyyn. Marraskuun sivusto on GitHub, ohjelmointiprojekteja isännöivä sivusto, joka tarjoaa avoimen graafisen käyttöliittymän Linus Torvaldsin kehittämälle Git-versionhallinnalle._ 

* * *

<!-- \[caption id="" align="alignright" width="344"\]![GitHub Octocat logo: https://github.com/logos](https://assets-cdn.github.com/images/modules/logos_page/Octocat.png) GitHub Octocat logo: https://github.com/logos\[/caption\] -->

GitHub tarjoaa kätevän graafisen käyttöliittymän Git-versionhallintaa hyödyntäville projekteille. GitHub:ssa sijaitsevat esimerkiksi yleensä R-tilasto-ohjelmiston pakettien lähdekoodit ja monet muut avoimen tieteen ja datan projektit.

Versionhallinta on yksinkertaisimmillaan ratkaisu tilanteeseen, jossa esimerkiksi kirjoitat lopputyötäsi ja kansiosi alkaa täyttymään tiedostoista kandi\_1, kandi\_2 , ..., kandi\_comments1, .. ,  kandi\_final1, kandi\_final\_FINAL ja niin edelleen. Versionhallinta mahdollistaa yksittäisen tiedoston historian säilyttämisen, jolloin tarvittavan informaation voi säilyttää kätevästi yhden tiedostonimen takana.

Git on Linus käyttöjärjestelmästään tunnetuksi tulleen Linus Torvaldsin vuonna 2005 kehittämä versionhallintaohjelma, joka tarjoaa edellä kuvatun ominaisuuden tehokkaasti toteutettuna, mahdollistaen myös suurempien yhteistyöprojektien hallinnan. GitHub on nimensä mukaisesti hubi, joka kerää yhden verkkosivuston alle Git-versionhallintaa hyödyntäviä projekteja ja tarjoaa helpon graafisen käyttöliittymän Gitiin.

GitHubiin kannattaa tutustua, sillä versionhallinta on kätevä ja oikeastaan pakollinen osa tilastollista tietojenkäsittelya ja GitHub on akateemisten projektien isännöimisen ohella suosittu työkalu myös yritysmaailmassa.

 

<!-- \[caption id="" align="aligncenter" width="490"\]![GitHub logo: https://github.com/logos](https://assets-cdn.github.com/images/modules/logos_page/GitHub-Logo.png) GitHub logo: https://github.com/logos\[/caption\] -->

 

 

_Haluatko ehdottaa meille kuukauden tilastosivua? Kommentoi tai lähetä mailia tyyppiarvo (at) gmail (dot) com_
