---
title: "Tyyppiarvo tutki 32768 mahdollista skenaariota — Belgia-Saksa todennäköisin EM-finaali"
date: "2016-06-25"
author: "Aapeli Nevala"
---

<!-- ![](http://img.uefa.com/imgml/2016/euro/social/og-default.jpg) -->

_Teksti: Aapeli Nevala_

_Analyysi: Tuomo Nieminen_

Jalkapallon EM-kisojen pudotuspelit käynnistyvät tänään kello 15:30 ottelulla Sveitsi-Puola. Kenestä kruunataan jalkapallon Euroopan mestari?

Tyyppiarvo teki arvion, joka perustuu jokaiseen mahdolliseen turnausrakenteen sallimaan peliyhdistelmään. 16 joukkueen systeemissä tämä tarkoittaa yhteensä 32768 erilaista skenaariota.

Yksittäisten pelien voittotodennäköisyydet on arvioitu tilastollisen mallin avulla, joka ottaa huomioon alkulohkojen pelien mukaan päivitetyn joukkueen uefa-ratingin ja karsintapelien aggressiivisuuden.

Todennäköisin finaali mallin mukaan on siis Belgia-Saksa. Saksa taas on turnauksen suurin voittajasuosikki, peräti 27 prosentin voittotodennäköisyydellä.

Espanjan todennäköisyys voittaa on vain 8.5, pitkälti erittäin vaikean kaavion takia. Kaavion "vaikean puolen" joukkueet (Saksa, Englanti, Ranska, Espanja) miehittävätkin neljä paikkaa viiden todennäköisimmän voittajan joukosta. "Heikolta" puolelta mukaan kiilaa vain Belgia.

Alla olevassa taulukossa kaikki todennäköisyydet prosentteina. Sarakkeilla kerrotaan vastaavan joukkueen todennäköisyys selviytyä mainittuun vaiheeseen asti.

Joukkue | Pääsee top-8 | Pääsee välieriin | Pääsee finaaliin | Voittaa
-- | -- | -- | -- | -- |
Saksa | 91.26 | 58.41 | 38.69 | 27.12
Belgia | 76.25 | 59.04 | 37.85 | 17.38
Englanti | 82.64 | 50.66 | 23.3 | 13.97
Ranska | 80.78 | 39.4 | 16.2 | 9.05
Espanja | 61 | 12	26 | 28.14 | 8.5
Sveitsi | 55.32 | 31.34 | 17.06 | 6.73
Portugali | 54.87 | 26.45 | 12.64 | 4.25
Puola | 44.68 | 21.25 | 10.05 | 3.32
Kroatia | 45.13 | 20.96 | 9.74 | 3.17
Italia | 38.88 | 13.19 | 5.97 | 3.16
Wales | 57 | 17.95 | 6.35 | 1.54
Unkari | 23.75 | 12.06 | 3.52 | 0.79
Pohjois-Irlanti | 43 | 10.94 | 2.79 | 0.55
Islanti | 17.36 | 4.89 | 0.66 | 0.17
Slovakia | 8.74 | 2.12 | 0.57 | 0.16
Irlanti | 19.22 | 5.05 | 0.61 | 0.15
