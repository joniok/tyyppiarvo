---
title: "Hopeakrapula vaivaa? FC MoJolle selvä tappio futsal-avauksessa"
date: "2016-12-08"
author: "Krapula-Ahti"
---

**FC Matrix          5**

**FC MoJo            1**

* * *

Viime kaudella sensaatiomaisesti hopeaan yltänyt VOO:n ja Moodin yhteisjoukkue FC MoJo aloitti keskiviikkona futsal-kautensa nihkeästi häviämällä matemaatikoille luvuin 5-1.

Koiralauma lähti otteluun selvänä altavastaajana, kun VOO:n edustus (yllätys, yllätys) lähestyi raja-arvoa `$\lim_{n \to \infty} 1/n$`. Lisäksi joukkueen kiistaton tähtipelaaja **Sebastian Veijola** saapui otteluun tapansa mukaan diivamaisesti kymmenisen minuuttia myöhässä.

Ensimmäisellä puoliajalla MoJon pelaajat yllättivät kuitenkin itsensä mukaan lukien kaikki paikalla olleet pistämällä rajusti kampoihin kulunen syksyn Unisport-jalkapallon hopeajoukkueelle. Pallonhallintaluvut menivät vahvasti matemaatikoille, mutta ankarasti puolustanut ja vaarallisia vastaiskuja rakennellut MoJo kesti ja päästi puoliajalla vain yhden maalin. Joukkue rakenteli jopa hienoista yllätystä, kun Veijola vihdoin paikalle saavuttuaan tasoitti pelin sijoittamalla pallon lähietäisyydeltä tyylikkäästi verkkoon.

Toisella puoliajalla orastava yllätys kuitenkin kuihtui, kun matemaatikoiden kvantitatiivinen ja kvalitatiivinen ylivoima olivat lopulta vihreäpaidoille liikaa. Tästäkin huolimatta ottelu oli MoJolta materiaaliin nähden kelpo suoritus. Pelin tsempparina kolmella leijonalla palkittiin Hesa Cup -tyyliin hävinneen joukkueen maalivahti **Daniel Kari**, joka venyi urheasti pallojen eteen koko matsin ajan. Kaksi leijonaa myönnettiin maalintekijä Veijolalle ja yksi leijona silmälasinsa pelin tuoksinassa dramaattisesti menettäneelle **Risko Rikkiselle**. Ottelun lammas oli maalien purkamisvastuuta vältellyt **Tuomas Reiterä**, joka otti pelin viime minuteilla ilkeän näköisen motivaatioloukkaantumisen harmittoman oloisesta tilanteesta.

FC MoJoa edustivat Veijola, Kari, Rikkinen, Reiterä, **Amanda** **Pitkänen**, **Aron** **Zürcher** ja **Patrik Lauha**.

<!-- \[caption id="" align="alignnone" width="216"\]![Risko Rikkinen menetti ottelun tuoksinassa silmälasinsa.](http://gdurl.com/SFeO) Risko Rikkinen menetti ottelun tuoksinassa silmälasinsa.\[/caption\] -->
