---
title: "Tyyppiarvon toimituksen vappudrinkkivinkit"
date: "2016-04-29"
author: "Joni Oksanen"
---

Huhtikuun viimeinen viikko on käsillä, mikä tarkoittaa opiskelijapiireissä luonnollisesti vappuun virittäytymistä. Tyyppiarvon ruoka- ja drinkkitoimitus esitteleekin moodilaisten suosikkidrinkit, joiden avulla saat pientä piristystä vappuun ja elämääsi noin yleisesti.

* * *

## Epsilon-delta

$\varepsilon$ cl energiajuomaa<br>$\delta$ cl jägermeisteria

_Jokaista energiajuomamäärää $\varepsilon$ kohti löydetään sellainen $\delta$, että jekun alkoholi voidaan maistaa energiajuoman läpi. Valitaan $\varepsilon > 0$ ja vastaava $\delta$. Sekoitetaan._

* * *

## Tilastotieteilijän vapaapäivä

4cl jaloviinaa

_Tarjoillaan Survomon lämpöisenä. Totea aamuyöllä, että lämmin viina on varmasti paljon kylmää petollisempaa._

* * *

## Hajaantuva sarja

$\infty$ määrä vodkaa<br>0,5 lasia tuoremehua

_Kaadetaan lasiin puolet vodkaa ja puolet tuoremehua. Juodaan puolet ja täytetään vodkalla. Toista $\infty$ kertaa. Sopii erityisesti vatsahuuhteluun haluaville._

* * *

## Suppeneva sarja

0,5 lasia vodkaa<br>$\infty$ määrä tuoremehua.

_Kaadetaan lasiin puolet vodkaa ja puolet tuoremehua. Juodaan puolet ja täytetään tuoremehulla. Toistetaan $\infty$ kertaa. Sopii rauhallista iltaa tavoitteleville._

* * *

## Markovin ketju

n shottia

_Ota shotti. Jos edellinen shotti pysyi sisällä, ota uusi shotti._

* * *

![](https://upload.wikimedia.org/wikipedia/commons/b/bb/Sandels_Kustaanmiekassa.jpg)

## Luottamusväli

3-30 olutta.

_Jos vappu toistetaan ääretön kertaa, on se 95 prosenttia kerroista tältä väliltä._

* * *

## Talon vesi

Vettä, puheenjohtajan kraanasta

_Alkoholiton vaihtoehto_

* * *

## Tuntematon parametri

5 cl karpalomehua<br>
0.5 cl sokeroitua limettimehua<br>
2 cl kivennäisvettä<br>
1 cl Spriteä<br>
1 cl puristettua appelsiinimehua<br>
limettiviipaleita<br>
karpaloita<br>
alkoholia.

_Sekoita ainekset, lisää tuntematon parametri._
