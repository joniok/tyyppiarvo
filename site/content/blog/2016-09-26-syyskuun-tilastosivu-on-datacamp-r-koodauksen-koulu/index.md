---
title: "Syyskuun tilastosivu on DataCamp, R-koodauksen koulu"
date: "2016-09-26"
author: "Tuomo Nieminen"
---

_Tyyppiarvo valitsee joka kuukausi yhden tilastoaiheisen sivuston esittelyyn. Syyskyyn sivusto on [DataCamp](http://www.datacamp.com/), Belgiassa ja Yhdysvalloissa toimiva startup, joka on erikoistunut data science -työkalujen opetukseen._

* * *

[DataCampin](http://www.datacamp.com/) ilmaisen Introduction to R -kurssin tehtäviä on tehnyt yli 230 000 opiskelijaa ympäri maailmaa. Kaikkiaan oppimisalustan kursseja on tehnyt yli 500 000 opiskelijaa.

DataCamp tarjoaa ilmaisia ja maksullisia ohjelmointikursseja, joiden selkeänä teemana on tekemällä oppiminen. Kurssit keskittyvät data sciencen päätyökaluihin, jotka ovat R ja Python.

Kurssit koostuvat pääasiassa interaktiivisista koodausharkoituksista, joissa opiskelijat ratkovat lyhyitä tehtäviä, automaattisen tarkistuksen antaessa palautetta ratkaisuista.

![](https://cdn.datacamp.com/main-app/assets/brand/logo_full-c614f10811d4e9136eafe8d836ca5939.png)

Perustajiensa mukaan DataCampin yhtenä selkeänä arvona on avoimuus. Tämä näkyy esimerkiksi siinä, että alustan kurssinluontityökalut ovat kaikille avoimia ja kuka tahansa voi luoda alustalle ilmaisen kurssin.

Avoimuuden luomaan tilaisuuteen on myös hiljattain tarttunut Helsingin yliopisto ja lehtori Kimmo Vehkalahti. Vehkalahden avoimella yhteiskuntatilastotieteen kurssilla on tänä syksynä mahdollisuus tutustua R-koodaukseen DataCampiin luodun [data science -moduulin](https://www.datacamp.com/courses/helsinki-social-statistics) avulla.

DataCampissa jokainen voi oppia data science -työkalujen ja R-ohjelmoinnin perusteet.

_Haluatko ehdottaa meille kuukauden tilastosivua? Kommentoi tai lähetä mailia tyyppiarvo (at) gmail (dot) com._
