---
title: "Maaliskuun tilastosivu on R-bloggers, R-blogosfäärin napa"
date: "2016-03-07"
author: "Tuomo Nieminen"
---

Tyyppiarvo _valitsee joka kuukausi yhden tilastoaiheisen sivuston esittelyyn. Maaliskuun sivusto on Tal Galilin perustama **R** -aiheisia blogeja kokoava [R-bloggers](http://www.r-bloggers.com/)._

* * *

R on avoimen lähdekoodin tilasto-ohjelmisto, joka on nykyään dominoivassa asemassa tilasto-ohjelmistojen kehityksen ja tilastollisen analyysin suhteen. Uusimmat ja seksikkäimmät tilastolliset menetelmät ovat nykyään nopeiten saatavilla R-paketteina.

R on niin suuri, mahtava ja suosittu, että pelkästään R-aiheisia bloggeja on sadoittain. Voidaankin puhua R-[blogosfääristä](https://www.youtube.com/watch?v=49X2l1iWDfc).


![R-logo](https://upload.wikimedia.org/wikipedia/commons/thumb/1/1b/R_logo.svg/774px-R_logo.svg.png)

_R-logo: https://www.r-project.org/logo/_


Tämän blogosfäärin yhteenkokoavana voimana on [R-bloggers](http://www.r-bloggers.com/): sivusto, joka kokoaa yhteen 573 R-aiheisen blogin kirjoituksia.

Jokainen R-bloggers postaus käsittelee jollakin tavalla R:ää. Suurimmasta osasta löytyy myös R-koodia: esimerkkejä R:llä tehdyistä analyyseistä. Sivustolta löytyy lähes varmasti ohjeita uusimpienkin R-pakettien käyttöön ja lisäksi se tarjoaa linkkejä ja arkiston tuoreillekin R-tulokkaille.

Seuraamalla [R-bloggers](http://www.r-bloggers.com/)\-sivustoa pääset helposti sisään R-blogosfääriin.
