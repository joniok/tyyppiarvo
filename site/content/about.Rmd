---
menu: main
title: Tyyppiarvo
---

<img src="/images/tyyppiarvo_kansi_1985.png" alt="Tyyppiarvon ensimmäinen numero" align="right" width = "150px"/>

Tyyppiarvo on Helsingin yliopiston tilastotieteen opiskelijoiden eli Moodi ry:n vuosina 1985--2019 julkaistu järjestölehti. Tällä hetkellä Tyyppiarvolla ei ole aktiivista julkaisutoimintaa, mutta lehteä ei ole virallisesti lakkautettukaan. Mikäli Tyyppiarvon elvyttäminen kiinnostaa, ole yhteydessä [Moodi ry:n hallitukseen](https://blogs.helsinki.fi/moodi-ry/jarjesto/hallitus/). 

Lehti julkaisi historiansa aikana juttuja tilastotieteen opiskelijoille merkitsevistä aiheista ja pyrki julistamaan tilastotieteen ilosanomaa myös yliopiston ulkopuolella. Tyyppiarvo kertoi opiskelijoille läheisiä tarinoita ajankohtaisista asioista ja tapahtumista, opiskelijoiden mielipiteitä, henkilökunnan näkemyksiä, haastatteluja, tilastotietoa sekä turhaa tietoa.

Tyyppiarvo ”luottaa tilastotieteen vetovoimaan, mutta suuntaa ulospäin”, tiivisti raati, kun lehti [voitti HYYn järjestölehtikilpailun vuonna 2013](https://blogs.helsinki.fi/moodi-ry/2013/11/tyyppiarvo-hyyn-jarjestokilpailun-lehtisarjan-voittaja/).



Vuonna 2016 Tyyppiarvo siirtyi entistä vahvemmin verkkoon. Tyyppiarvo.comista pystyi lukemaana Moodiin ja tilastotieteeseen liittyviä artikkeleita lähes reaaliaikaisesti. 

Nämä artikkelit, jotka on julkaistu Tyyppiarvo.comissa 2016--2019 välisenä aikana löytyvät tältä sivustolta. Tätä vanhemmat painetut lehdet löytyvät skannattuna PDF:nä [Lehtiarkistosta](/https://tyyppiarvo.netlify.app/archive/). 

Tämän arkistosivun toteutuksesta ja ylläpidosta vastaa Joni Oksanen ja arkistoinnissa auttoi suuresti Petri Laarne. Parannuksia ja muutosehdotuksia tähän sivustoon voi laittaa [GitHubin kautta](https://github.com/joniok/tyyppiarvo).

**Lämmin kiitos kaikille Tyyppiarvon toimittamiseen osallistuneille henkilöille!**

***


<center>
<img src="/images/tyyppiarvo_logo.png" alt="Tyyppiarvon logo" width = "350px"/>
</center>