---
title: "PoRa kylvetti FC MoJoa rumin lukemin"
date: "2016-09-28"
---

**PoRa           8**

**FC MoJo     1**

* * *

Moodin ja VOOn futisylpeys FC MoJo sai keskiviikkona tylyn oppitunnin siitä, mitä otaniemeläinen huippujalkapallo on. Etukäteen kovaksi vastustajaksi arvioitu Polyteknikkojen Raittiusseura lunasti odotukset ja pyöritteli vihreäpaidat nurin selkein numeroin.

FC MoJo aloitti ottelun vahvasti ja onnistui horjuttamaan PoRan ryhmitystä kurinalaisella puolustuspelillä ja terävillä vastahyökkäyksillä. Ottelun edetessä koiralauman heikkoudet tulivat kuitenkin esille niin pelitaktisesti kuin yksilötasollakin. Keskustaan jäi liikaa tilaa, jonka liukkaat teekkarihyökkääjät osasivat hyödyntää ja tauolle mentiin 2-0-lukemissa.

Toisella puoliajalla MoJo lähti ennakkoluulottomasti hakemaan kavennusta hyökkäävämmällä strategialla, mutta takaa-ajo kuihtui jo ennen alkuaan muutamiin sekoiluihin ja näistä seuranneisiin taka-iskuihin. **Mikko Uski**n miehekkäästi johtama puolustuslinja ja muutamiin huipputorjuntoihin maalilla venynyt **Veronica Nyberg** jäivät lopulta liian yksin ja PoRa takoi taululle kunnioitettavat 8-1-lukemat.

[Video Nybergin highlight-torjunnasta toisella puoliajalla](https://www.youtube.com/watch?v=LW08LN0uYO0)

\[caption id="" align="alignnone" width="216"\]![Mikko Uski johti FC MoJon puolustusta.](https://doc-0s-7g-docs.googleusercontent.com/docs/securesc/ha0ro937gcuc7l7deffksulhg5h7mbp1/igvmf5kjgflgf5qjdsu65hrhe37c9vp3/1475085600000/08849784491103088722/*/0B_b9XIivn7p3Zk5VWHktaF90T28) Mikko Uski johti FC MoJon puolustusta.\[/caption\]

Ottelun harvoihin valopilkkuihin kuuluivat **Tuomas Reiterä**n sooloilema kavennusosuma ja tätä seurannut hetkellinen ryhdistäytyminen, jonka aikana vihreäpaidat loivat useita hienoja vastahyökkäyksiä, jotka päätyivät kuitenkin lähimmillään vain tolppaan ja maaliviivalle.

MoJon valmennusjohto ei ottelun jälkeen turhia selitellyt: "Vastustaja oli tänään tuon verran parempi. Tiedettiin kaveri kovaksi etukäteen, mutta ei tänään ihan ylletty omalle tasolle. Otetaan tästä pelistä positiiviset asiat mukaan ja perjantaina tullaan hakemaan avausvoittoa", joukkueen joulukuusi-taktiikasta vastannut Mixu Paatelainen totesi.

MoPSia ottelussa edustivat Uski, Reiterä, **Ville Hyvönen**, **Patrik Lauha, Santeri Mikkonen, Paul** **Rintamäki, Risko Rikkinen**, **Amanda Pitkänen,** sekä **Samuel Laulainen**, ja Jormia Nyberg sekä **Kaarlo Somerto**. Lisäksi MoPSin vihreän pelipaidan puki päälleen vieraileva tähti **Atle Rechardt**.

\[caption id="" align="alignnone" width="216"\]![Tuomas Reiterä iski FC MoJon ainoan maalin.](https://doc-04-7g-docs.googleusercontent.com/docs/securesc/ha0ro937gcuc7l7deffksulhg5h7mbp1/iln1f2bjd78svnfj7asvk78sq7mo6me7/1475085600000/08849784491103088722/*/0B_b9XIivn7p3cFk3ZVlmLWEyeXc) Tuomas Reiterä iski FC MoJon ainoan maalin.\[/caption\]
